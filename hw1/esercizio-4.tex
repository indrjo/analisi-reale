\section*{Esercizio 4}

L'idea per la risoluzione di questo esercizio è quella di sfruttare la
caratterizzazione degli insiemi di misura nulla per la misura di
Lebesgue sulla retta reale, ovvero:\begin{center}
  \(\forall E \subset \mathbb{R}, |E|=0 \Rightarrow \forall \varepsilon
  >0, \exists \{I_n\}_{n\in\mathbb{N}}\) t.c.
  \(E\subset \bigcup_{n\in\mathbb{N}} I_n\) e
  \(\sum_{n\in\mathbb{N}} |I_n| \leq \varepsilon\)
\end{center}
Quindi un insieme ha misura nulla se e solo se è possibile ricoprirlo
con una quantità numerabile di intervalli piccoli a piacere.

Passiamo ora alla soluzione: sia \(\varepsilon>0\) arbitrario.  Per
definizione di assoluta continuità esiste \(\delta=\delta(\varepsilon)>0\)
tale che per ogni collezione finita di intervalli disgiunti
\(\{[x_k,y_k]\}_{k=1}^N\) con
\[
  \sum_{k=1}^N (y_k-x_k) < \delta
\]
vale
\[
  \sum_{k=1}^N |f(y_k)-f(x_k)| < \varepsilon.
\]

Utilizziamo il \(\delta\) della definizione di assoluta continuità per
ottenere un ricoprimento di \(E\) tramite intervalli di misura piccola,
infatti poichè \(|E|=0\) esiste una famiglia numerabile di intervalli
aperti \(\{I_l\}_{l=1}^{\infty}\) tale che
\[
  E \subset \bigcup_{l=1}^{\infty} I_k \quad\text{e}\quad
  \sum_{l=1}^{\infty} |I_l| < \delta.
\]

Ora suddividiamo eventualmente ciascun intervallo \(I_l\) in
sottointervalli \(\tilde{I_{j,l}}\) dove \(f\) è monotona. Questo è sempre
possibile grazie alla continuità di \(f\).

Quindi \(\{\tilde{I_{j,l}}\}_{j,l\in \mathbf{N}}\) è un ricoprimento
aperto di \(E\) di misura totale minore di \(\delta\), quindi per ogni sua
collezione finita di elementi la misura sarà ancora minore di \(\delta\),
quindi per l'assolutà continuità di \(f\) la misura dell'immagine degli
intervalli sarà minore di \(\varepsilon\).

Poiché \(\{\tilde{I_{j,l}}\}_{j,l\in \mathbb{N}}\) è un ricoprimento di
\(E\) allora \(\{f(\tilde{I_{j,l}})\}_{j,l\in \mathbb{N}}\) è un
ricoprimento di \(f(E)\) e la sua misura è la serie delle misure degli
intervalli a cui è applicata \(f\), serie a termini positivi di cui ogni
somma parziale è limitata da \(\varepsilon\) stesso.

Poiché \(\varepsilon>0\) era arbitrario, concludiamo che \(m(f(E))=0\).

%%% Local Variables:
%%% mode: LaTeX
%%% TeX-engine: luatex
%%% ispell-local-dictionary: "italian"
%%% TeX-master: "main"
%%% End:

